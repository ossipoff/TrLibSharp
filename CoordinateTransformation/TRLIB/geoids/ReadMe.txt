====== Geoid Library =============================

Release data: 2013-05-06
Contains improved geoid for the Danish dvr90 height system (see below) and a new geoid for the Faroe Islands.
Compatible with trlib v.1.1 and KMSTrans2 v.2.0. 


DAB-GST / DTU-SPACE -  May 2013. 
contact: dab@gst.dk

===================================================
(In danish)

Ny geoide - nye (og bedre) koter.
 
Geodatastyrelsen introducerer nye geoidemodeller, forbedrer koter til GPSmålte punkter.
 
For at kunne transformere GPSmålte højder til koter skal man bruge en matematisk model af geoiden - eller løst sagt: 
En model af den lokale middelvandstand for det område man befinder sig i. 
Middelvandstanden afspejler direkte lokale variationer i jordens tyngdefelt.
 
Den geoidemodel der for øjeblikket bruges for Danmark, stammer fra 2004. Men siden 2004 er der opsamlet mange nye data og megen ny viden om højder og tyngder. 
Derfor har Institut for Rumforskning og -teknologi på Danmarks Tekniske Universitet for nylig beregnet en ny geoidemodel for Danmark.
 
Den ny geoidemodel, kaldet DKGEOID13B, afviger de fleste steder ikke meget fra den gamle. 
Men steder hvor nye opmålinger har kunnet korrigere (eller supplere) eksisterende viden, kan afvigelsen være på op til et par centimeter.

Afvigelsen mellem den ny og den gamle geoidemodel afspejler en forbedring af vores viden om de geofysiske og geometriske forhold i og omkring Danmark. 
Derfor er det vigtigt at benytte den ny geoidemodel i alle situationer hvor man ønsker at tilknytte en kote til et GPSmålt punkt.
 
Indførelsen af den ny geoidemodel betyder IKKE at der sker ændringer i definitionen af kotesystemet DVR90. 
Det betyder udelukkende at de koter der tilknyttes GPSmålte punkter kommer i bedre overensstemmelse med det faktiske DVR90. 
Eller med andre ord: Bedre kommer til at afspejle den kote man ville komme frem til ved omhyggeligt nivellement.
 
